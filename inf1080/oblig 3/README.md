This delivery has been corrected, and the grade is: 8/12 (passed)
Tilbakemelding på innlevering 3
4.8
d) Riktig. Jeg tror ikke det vanlig å si at "en formel er tautologisk" (si heller at formelen er en tautologi).
e) Riktig
f) Riktig
6/6 poeng

5.5
a) Du tenker nok riktig her, skulle bare ønske du ikke skrev hele beviset ditt i én setning! ;) Skriv gjerne bevis mer skrittvis fordi det blir tøft å følge tankegangen din når du ikke tar en pause for å forklare hvor du er.
Du sier at "variablene Q kan ikke være sann hvis ikke R også er det i formelen (Q->R)". Si hvorfor det er sånn.
Så skriver du "hvis ikke Q kan være sann (...)". Hvorfor sier du dette? Antar du at (P->R) er usann? Dette er du nødt til å si ifra om tidligere!
"Altså kan ikke P være sann mens R er usann." Det er jeg helt enig i, men hvorfor betyr dette dermed at den opprinnelige påstanden holder? Skriv en tydeligere konklusjon!
Ellers bra.
c) Du begynner med "Vi finner den verdi som gjør (P → R) usann". Igjen, forklar hvorfor du finner dette. I motsigelsesbevis skal du begynne med å anta at påstanden er usann, og for en "hvis, så"-påstand innebærer dette å anta at hvis-delen er sann og så-delen er usann. Ellers er jeg for så vidt enig i hvor du vil hen.
"For at (Q → R) skal være sann..." Hvorfor vil vi at (Q->R) skal være sann? Samme med (P->Q).
Det hadde vært litt ryddigere å begynt med "vi antar for motsigelse..." og avsluttet med noe sånt som "da har vi en motsigelse fordi..., og vi kan konkludere med...". Se også løsningsforslaget.
2/6 poeng

Totalt: 8/12 poeng

Fint svart på 4.8, men se på det jeg har nevnt for deg i 5.5. Se også gjerne på løsningsforslagene og se på definisjonene av bevis s. 54 og 58.
Send meg gjerne en mail på mariahva@student.matnat.uio.no enten angående innleveringen eller stoffet ellers hvis du lurer på noe. ^-^

-Marianne

Løsningsforslag
4.8

Disse løsningsforslagene gir mulige resonnementer man kan bruke for å begrunne svarene sine. Vi kan også løst disse oppgavene ved å sette opp sannhetsverditabeller, og vise til at formelene enten er sanne under alle valuasjoner (tautologi), usanne under alle valuasjoner (kontradiksjon), eller både sann for minst en valuasjon og usann for minst en valuasjon (hverken tautologi eller kontradiksjon).

d) Formelen er en tautologi. Anta at det finnes en valuasjon som gjør formelen usann. Den må gjøre ((P→Q)∧¬Q)((P→Q)∧¬Q) (formelen før pilen) sann og ¬P¬P (formelen etter pilen) usann. Da må PP være sann. For at ((P→Q)∧¬Q)((P→Q)∧¬Q) skal være sann, må (P→Q)(P→Q) og ¬Q¬Q være sanne. Da må QQ være usann. For at (P→Q)(P→Q) skal være sann når QQ er usann, må også PP være usann. Da har vi at PP skal være både usann og sann, og vi kan konkludere med at det ikke finnes en valuasjon som gjør formelen usann.

e) Formelen er hverken en tautologi eller kontradiksjon. Det kan kan vi vise ved å vise at den både kan oppfylles og falsifiseres. Hvis vi tar en valuasjon som gjør PP sann, blir (P∨Q)(P∨Q) sann, og da blir ¬(P∨Q)¬(P∨Q) usann, og dermed blir hele formelen usann. La oss så se på en valuasjon som gjør PP, QQ og RR usanne. Da blir ¬(P∨Q)¬(P∨Q) sann, og (¬Q∨R)(¬Q∨R) blir sann siden QQ er usann, og (¬R∨P)(¬R∨P) blir sann siden RR er usann. Dermed blir hele formelen sann for denne valuasjonen. Formelen er altså både falsifiserbar og oppfyllbar, og kan da ikke være en tautologi eller en kontradiksjon.

f) Formelen er en kontradiksjon. Anta at det finnes en valuasjon som gjør formelen sann. Den må gjøre både ¬(P∨Q)¬(P∨Q) og PP sanne. For at ¬(P∨Q)¬(P∨Q) skal være sann, må både PP og QQ være usanne. Men da har vi at PP skal være både sann og usann, og vi kan konkludere med at det ikke finnes en valuasjon som gjør formelen sann.

5.5

a) Direkte bevis: For å vise at en «hvis, så»-påstand er sann, er det nok å anta at «hvis»-delen er sann, og vise at da må også «så»-delen være sann. Vi antar derfor at (P→Q)(P→Q) og (Q→R)(Q→R) er sanne, og må vise at da er også (P→R)(P→R) sann. For å vise at (P→R)(P→R) er sann, er det nok å anta at PP er sann, og vise at RR da også må være sann. Vi antar derfor at PP er sann. Siden vi nå har at både PP og (P→Q)(P→Q) er sanne, følger det at QQ er sann. Siden vi nå har at både QQ og (Q→R)(Q→R) er sanne, følger det at RR er sann. Vi har nå vist at (P→R)(P→R) er sann under antagelsene våre. Vi kan konkludere med at hvis (P→Q)(P→Q) og (Q→R)(Q→R) er sanne, er (P→R)(P→R) sann.

c) Motsigelsesbevis: Et motsigelsesbevis er et bevis for at antakelsen om at påstanden er usann leder til en motsigelse. Anta derfor for motsigelse at (P→Q)(P→Q) og (Q→R)(Q→R) er sanne og at (P→R)(P→R) er usann (en «hvis, så»-påstand er kun usann når «hvis»-delen er sann og «så»-delen er usann). Da er PP sann og RR usann. Siden vi nå har at både PP og (P→Q)(P→Q) er sanne, følger det at QQ er sann. Siden vi nå har at både QQ og (Q→R)(Q→R) er sanne, følger det at RR er sann. Siden vi nå har at RR er sann og at RR er usann, har vi en motsigelse. Vi kan konkludere med at påstanden må være sann, det vil si at «Hvis (P→Q)(P→Q) og (Q→R)(Q→R) er sanne, så er (P→R)(P→R) sann.»